---

---
# Biográfia

### A kezdetek

A zenekar legelső életjeleit 2016-ban mutatta, amikor is a banda énekese, Venyige Balázs az első demó felvételeket készítette. Akkori együttesének stílusába nem igazán illettek bele azok az elképzelések, amik ezeket a felvételeket jellemezték, ezért úgy döntött, hogy új zenekart alapít. Korábbi zenekarából két tagot is magával hozott az új formációba, majd felkérte Kozma Zolit, a nyíregyházi hard core zenei életből ismert dobost, hogy csatlakozzon a formációhoz. Zoli beleegyezett, feltéve, hogy egy zenésztársát ő is magával hozhatja a csapatba. Így került a zenekarba Mile Bence, a zenekar második gitárosa. Mivel Balázs és Bence egy gimnáziumba jártak, így az ismerettség és a zenei együttműködés nem jelentett gondot. Már majdnem véglegesnek látszott a zenekar felállása de végül Balázs korábbi zenésztársai úgy döntöttek, hogy külön utakon folytatják tovább és más zenei stílusban próbálkoznak. Így a zenekar végül trió formációban indult el.

![Zenekari fotó - 2017](/media/akh_2017.jpeg "Kozma Zoltán, Venyige Balázs, Mile Bence")

Fotó: Szabó László Ádám

### Amíg élek

Miután véglegesnek igérkezett a zenekar formációja, elkezdtek az első anyagon dolgozni.  
A korábbi demofelvételeket kiszelektálva választották ki azt a három dalt, ami az első kislemezükön, az [Amíg élek](https://www.youtube.com/watch?v=C_NP7aao94w&list=PLwSVmtL6MK8-7InEuGbqhXVN046dL_84-)-en szerepel:

* [Senki nem figyel](https://www.youtube.com/watch?v=u37V2Dd6u_k&list=PLwSVmtL6MK8-7InEuGbqhXVN046dL_84-&index=2)
* [Mintha nem tudnám](https://www.youtube.com/watch?v=pzVuNqjZXHU&list=PLwSVmtL6MK8-7InEuGbqhXVN046dL_84-)
* [Amíg élek](https://www.youtube.com/watch?v=C_NP7aao94w&list=PLwSVmtL6MK8-7InEuGbqhXVN046dL_84-)

A felvételeket a nyíregyházi MSK Sound Studióban készítették Pál Mihály segítségével, a keverést és masteringet pedig a gyulai No Silence Studios-ban végezte Simon István.

![Amíg élek album borító](/media/amig_elek_album_cover.png "Amíg élek borító")

### Az első koncertek

Első koncertjét a zenekar, még a hivatalos megalakulásának évében, 2017 decemberében adta az [**Alvin és a mókusok**](https://www.facebook.com/Alvin.es.a.Mokusok) előtt, Nyíregyházán. Az este hatalmas sikert aratott, így a következő hetekben a zenekar elkezdte szervezni az új év fellépéseit.  
2018-ban számos ismert hazai zenekar társaságában adtak koncertet országszerte, köztük a **New Friend Request**, **Szükségállapot**, **Orion Dawn**, **Headstock** zenekarokkal. Ugyan ebben az évben meghívást kaptak a Kisvárdai **LeszFeszt** fesztiválra, mely első fesztivál fellépésük is egyben.

![A Király Halott - Dürer Kert - 2018](/media/akh_durer_2018_aprilis.jpeg "A Király Halott - Dürer Kert - 2018")

Fotó: Bodnár Dávid

### Árván maradt gondolat

Egy koncerteket tekintve passzívabb időszak után a zenekar elkezdett dolgozni egy második anyagon. A kislemez előfutára az [A büszke](https://www.youtube.com/watch?v=WG3cj18hTVQ&list=PLwSVmtL6MK89QYFJuqkTh6K0Qgf-gqYIX) című daluk volt, melyhez a csapat egy szöveges videót is készített. Ugyan ebben az évben megjelent második kislemezük, amely a korábbiakban említett A büszke című dalon kívül még három, teljesen új dalt és egy akusztikus feldolgozást tartalmazott:

* [Feketén álmodom](https://www.youtube.com/watch?v=oNKIWTSgkSo&list=PLwSVmtL6MK89QYFJuqkTh6K0Qgf-gqYIX)
* [Árván maradt gondolat](https://www.youtube.com/watch?v=MJ0jdPa8CYk&list=PLwSVmtL6MK89QYFJuqkTh6K0Qgf-gqYIX)
* [A büszke](https://www.youtube.com/watch?v=WG3cj18hTVQ&list=PLwSVmtL6MK89QYFJuqkTh6K0Qgf-gqYIX)
* [Hallom a hangod](https://www.youtube.com/watch?v=zntPk_cRCg0&list=PLwSVmtL6MK89QYFJuqkTh6K0Qgf-gqYIX)
* [Feketán álmodom (akusztikus)](https://www.youtube.com/watch?v=oJionycKlUY&list=PLwSVmtL6MK89QYFJuqkTh6K0Qgf-gqYIX)

A kislemez az **Árván maradt gondolat** nevet kapta, ami egyben a második dal címe is a lemezen. A zenekar [első videóklipje](https://www.youtube.com/watch?v=MJ0jdPa8CYk&list=PLwSVmtL6MK89QYFJuqkTh6K0Qgf-gqYIX) is ehhez a dalhoz készült, amit Szabó László Ádám rendezett és készített el.

![Árván maradt gondolat album borító](/media/akh_arvan_maradt_gondolat_cover.png "Árván maradt gondolat")

### 2021

Mivel a világjárvány nem tette lehetővé a kislemez koncerteken való bemutatását, a zenekar, év elején egy [élőzenés videót](https://www.youtube.com/watch?v=2Ke4hfEMWyA) készített, melynek az **Y Sound Studió** adott otthont. A felvételen, az új lemez dalai mellett elhangzik első kislemezük címadó dala is, az [Amíg élek](https://youtu.be/2Ke4hfEMWyA?t=533). Ugyan ebben az évben a zenekar menedszeri szerepét **Szűcs Mihály** vette át. Ennek köszönhetően az év harmadik felében számos nagy zenekar, köztük a **Road**, **Lord**, **Omen** és **Leander Kills** vendégeként léphettek fel.

### Új tag